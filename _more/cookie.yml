title: Cookie Policy

it-IT:
    - Nell’epoca della pandemia globale, in cui i movimenti su scala planetaria hanno subito una drastica riduzione, anche l’idea stessa del viaggio culturale si è trasformata, in ragione dell’enorme difficoltà di effettuare spostamenti fisici per fare esperienza diretta di luoghi e città. In questo nuovo contesto, la dimensione stessa del viaggio si apre a nuovi possibili approdi sensoriali, in cui il suono può rappresentare un vettore di immaginazione e conoscenza immersiva, sia in relazione all’attraversamento di città, luoghi e geografie, che in riferimento all’apprendimento e allo studio delle culture e delle lingue.
    - Immersive Cities è un progetto rivolto in maniera specifica agli studenti di lingua italiana dell’Istituto Italiano di Cultura di Melbourne, in cui i destinatari vengono guidati da diversi artisti sonori all’esperienza di diverse città italiane e alla ricerca dell’identità sonora di luoghi, voci, culture immaginati e conosciuti attraverso lo studio della lingua ed esperiti, ora, attraverso la dimensione immersiva dell’ascolto dei paesaggi sonori.
    - Gli artisti invitati hanno attraversato le loro città realizzando un lavoro sonoro, raccontandole attraverso i loro punti di ascolto. Scegliere questo formato ha consentito agli artisti di focalizzarsi su aspetti del paesaggio sonoro come il parlato, la vocalità, i dialoghi, che rappresentano gli elementi caratterizzanti e le impronte sonore dei paesaggi in movimento sui quali sono stati costruite le tracce sonore inserite in una sorta di mappa navigabile su questo sito.
    - Immersive Cities è un progetto dell’[Istituto Italiano di Cultura di Melbourne](https://iicmelbourne.esteri.it/iic_melbourne/it/), curato da [Leandro Pisano](https://www.leandropisano.it/).

en-GB:
    - ''
